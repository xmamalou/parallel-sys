Στην άσκηση αυτήν προσπαθούμε να υλοποιήσουμε την μέθοδο του Gauss για την επίλυση γραμμικών συστημάτων εξισώσεων.
Συγκεκριμένα, θεωρούμε ότι το σύστημά μας είναι ήδη σε τριγωνική μορφή και άρα μπορούμε να βρούμε τους αγνώστους μέσω των
κάτωθι αναδρομικών τύπων:
$ x_i = (b_i - sum_(j = i)^(n) A_(i j)x_j) / (A_(i i)) $
$ x_i = b_i / A_(i i) - sum_(j = 0)^(i) A_(i j)x_j $
H πρώτη μέθοδος ονομάζεται «κατά γραμμή» και η δεύτερη «κατά στήλη». Λόγω της αναδρομικότητας των τύπων αυτών, η παραλληλοποίησή
τους είναι ιδιαιτέρως δύσκολη. Για την άσκηση αυτήν, δοκιμάστηκε η παραλληλοποίηση του αθροίσματος που εμφανίζεται στους
τύπους, με τον υπολογισμό του όλου τύπου να γίνεται «σειριακά» (δηλαδή το $x_(i+1)$ υπολογίζεται αφού υπολογιστεί το $x_i$).

Ο πηγαίος κώδικας της άσκησης βρίσκεται στο αρχείο `src/gaussian_elimination.c`.

Η άσκηση δέχεται ως ορίσματα το πλήθος των νημάτων που θα χρησιμοποιηθούν (`-fj=<number>`), το μέγεθος του πίνακα (`-fm=<number>`, ο πίνακας είναι τετραγωνικός), αν θα χρησιμοποιηθεί η σειριακή ή η παράλληλη υλοποίηση (`-fs` για την σειριακή και `-fp` για την παράλληλη) και αν θα χρησιμοποιηθεί η κατά γραμμή (`-fpr`) ή η κατά στήλη (`-fpc`) μέθοδος. Η έξοδος περιέχει τον χρόνο εκτέλεσης του αλγορίθμου, όπως και την υλοποίηση που χρησιμοποιήθηκε αλλά και το μέγεθος του πίνακα, η οποία προεραιτικά μπορεί να αποθηκευτεί σε αρχείο με το όρισμα `-ff=<filename>`.

Λαμβάνουμε, λοιπόν, τα εξής αποτελέσματα για την σειριακή:
#image("res/img/plot7_serial_pr.png", width: 100%, height: 20%)
#image("res/img/plot7_serial_pc.png", width: 100%, height: 20%)

και για την παράλληλη εκτέλεση:
#image("res/img/plot7_parallel_pr.png", width: 100%, height: 20%)
#image("res/img/plot7_parallel_pc.png", width: 100%, height: 20%)

Από την μία, βλέπουμε πως η παραλληλοποίηση της μεθόδου «κατά γραμμή» απέδωσε καρπούς, καθώς καταφέραμε να μειώσουμε τουλάχιστον στο μισό τον χρόνο εκτέλεσης. Από την άλλη, η παραλληλοποίηση της μεθόδου «κατά στήλη» απέτυχε παταγωδώς, καθώς όχι μόνο δεν είδαμε βελτίωση, αλλά αντ`αυτού, _έως και πενταπλάσια_ αύξηση του χρόνου εκτέλεσης _ακόμη και στην περίπτωση χρήσης ενός νήματος_.